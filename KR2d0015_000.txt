# -*- mode: mandoku-view; -*-
#+TITLE: 春秋別典
#+DATE: 2015-08-24 22:28:48.921022
#+PROPERTY: ID KR2d0015
#+PROPERTY: BASEEDITION WYG    
#+PROPERTY: JUAN 提要
<pb:KR2d0015_WYG_000-1a>¶
欽定四庫全書　　　　　史部四¶
　春秋别典　　　　　　　别史𩔖¶
　　提要¶
　　　　(臣/)等謹按春秋别典十五卷明薛虞畿撰前¶
　　　　有虞畿自序不署年月稱嘗閱注牒見春秋¶
　　　　君臣往迹不下千事散著百家皆三氏所未¶
　　　　録間或㣲掇其端而未究其緒存其半而不¶
　　　　採其全因不自度畧仿左例分十二公以統¶
<pb:KR2d0015_WYG_000-1b>¶
　　　　其世稽三𫝊人名以繫其事凡十五卷末又¶
　　　　其弟虞賓䟦稱先仲氏輯春秋别典未脫稿¶
　　　　而不幸下世不無掛甲漏乙年代倒置之病¶
　　　　故特廣閱博蒐參互考訂世懸者更數殊者¶
　　　　析刪其繁複者十一苴其闕畧者十三云云¶
　　　　則此書乃虞畿兄弟二人相續而成也舊無¶
　　　　刋板此本為朱彛尊家所藏有康熈辛巳十¶
　　　　月彛尊題字惜其抄撮具有苦心惟各條之¶
<pb:KR2d0015_WYG_000-2a>¶
　　　　末不疏明出何書明人之習大都若是所譏¶
　　　　誠中其病然網羅繁富頗足以廣見聞要亦¶
　　　　博洽之一助也虞畿序自署曰粤瀛彞尊䟦¶
　　　　稱其字里通志不載莫得其詳虞賓䟦中稱¶
　　　　其仲字列章縫治博士家言盖廣東諸生也¶
　　　　考胡恂潮州府志曰薛虞畿字舜祥海陽人¶
　　　　初為諸生後棄去隠韓山之麓以農圃自娱¶
　　　　郡長吏欲致之鑿垣而遁著有聴雨蓬稿云¶
<pb:KR2d0015_WYG_000-2b>¶
　　　　云當即其人又考潮州在梁為東陽州後改¶
　　　　曰瀛州與粤瀛之稱亦合惟志不言其有此¶
　　　　書疑偶未見耳虞畿序又稱書目凡例列在¶
　　　　左方令卷首有凡例七條而無書目則傳寫¶
　　　　者佚之矣乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸費墀¶
#+PROPERTY: JUAN 叙
<pb:KR2d0015_WYG_000-3a>¶
春秋别典叙¶
昔仲尼作經口授弟子左丘明懼其妄意失真迺推論¶
本事作内傳復採諸國名物作外傳盖侈哉博乎其紀¶
事也已觀周篇嘗載孔子將作春秋與丘明乗如周觀¶
書於周史歸而作經丘明作傳若是乎其於二百四十¶
年之蹟盖目覩而備言之也惡有所謂别典哉今考其¶
書或先經而始或後經而終辨理者依合異者錯皆彬¶
彬乎條分臚布井猶伍兩焉公糓後出談經不覩史記¶
<pb:KR2d0015_WYG_000-3b>¶
耳而傳之堇堇什一二耳然舊史遺文無闗聖筆左氏¶
捐而不録者郵衆劉知幾亦謂丘明紀載當世得十之¶
四豈非深慨乎記事之未周歟不佞嘗閲往牒見春秋¶
君臣&KR0616;跡醇雅奇衺不下千事散著百家皆三氏所弗¶
録間或微掇其端而未究其緒存其半而不掇其全見¶
輒觖之因不自度畧倣左例分十二公以統其世稽三¶
傳人以繫其事年不盡攷而附諸人人不盡知而援諸¶
事㕘稽互證務極恢閎幽章纎巨兼收咸紀盖庶幾哉¶
<pb:KR2d0015_WYG_000-4a>¶
疑於舊史遺文之猶在焉嘗僭自謂言畧成乎一家功¶
可禆於三氏題之曰春秋别典殊三傳也荀悦有言曰¶
立典有五志焉一曰達道義二曰彰法式三曰通古今¶
四曰著功勛五曰表賢能嗚呼典無當於五志奚取於¶
典也哉或者曰拾金者汰沙掇珠者捐蚌三氏有作皆¶
鏐銑也夜光也子何用矻矻沙蚌是營哉且也無闗於¶
聖經何必春秋耶不佞謂不然匠石不遺輪囷醫師不¶
棄溲勃為取用者衆也且相梨可以充品吹竹可以間¶
<pb:KR2d0015_WYG_000-4b>¶
聲前鋒後距兵之所以萬全也左驗置對獄之所以平¶
反也春秋旣曰刑書何厭乎具兩造哉比事屬辭豈盡¶
無取爾耶況鏡古可以觀今也軌前可以循後也準得¶
可以形失也典皆有焉凡十五卷書目凡例列在左方¶
粤瀛後學薛虞畿識¶
#+PROPERTY: JUAN 輯春秋别典凡例
<pb:KR2d0015_WYG_000-5a>¶
輯春秋别典凡例¶
　凡輯事盡春秋匪春秋之年事無輯也起隱盡哀一¶
　如左氏間詳晉大曲沃趙保晉陽雖逾二百四十年¶
　之外為晉主夏盟宜詳始卒從左例也¶
　凡輯曰别典匪别弗提左氏内外公糓檀弓旣列於¶
　經家傳户誦無用取焉諸子百氏希於聞見蒐羅殆¶
　備義取翼傳不妨僻左也¶
　凡輯主分年年據三傳或人可年繫則隨年引經或¶
<pb:KR2d0015_WYG_000-5b>¶
　傳有其人則因人繫事馬史世家不無同異用列分¶
　註以資攷索¶
　凡覇盛桓文烈稱管晏自非孔氏誰不道之二氏有¶
　述桓景獨備若槩録著斯亦繁矣畧加銘黄唯存馴¶
　雅¶
　凡事取實録不列寓言鄭圃濠梁僅存可㨿耳¶
　凡史載事輯史例也標僅及事言因事見耑言弗録¶
　也¶
<pb:KR2d0015_WYG_000-6a>¶
　凡輯萃百家事多錯見此詳彼畧甲工乙拙要在㕘¶
　提事必不遺文資簡要¶
