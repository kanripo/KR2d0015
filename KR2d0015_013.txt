# -*- mode: mandoku-view; -*-
#+TITLE: 春秋別典
#+DATE: 2015-08-24 22:28:49.146309
#+PROPERTY: ID KR2d0015
#+PROPERTY: BASEEDITION WYG    
#+PROPERTY: JUAN 卷十三
<pb:KR2d0015_WYG_013-1a>¶
欽定四庫全書¶
　春秋别典卷十三　　　　明　薛虞畿　撰¶
　　魯哀公(元年丁未在位二十七/年周敬王二十六年)¶
越王降吳(元年吳夫差/伐越報㰎李)登舟逕去終不返顧越王夫人¶
乃據船哭顧烏鵲啄江渚之蝦飛去復来因哭而歌之¶
曰仰飛鳥兮烏鳶陵𤣥虚兮翩翩集洲渚兮優恣啄蝦¶
矯翮兮雲間任厥兮往還妾無罪兮負地有辜兮譴天¶
颿颿獨兮西往孰知返兮何年心惙惙兮若割泪泫泫兮¶
<pb:KR2d0015_WYG_013-1b>¶
雙懸又哀吟曰彼飛鳥兮鳶烏已廽翔兮翕蘇心在専¶
兮素蝦何居食兮江湖廽復翔逝颺去復返兮於乎始¶
事君兮去家終我命兮君都終未遇兮何幸離吾國兮¶
去吳妻衣褐兮為婢夫去冕兮為奴嵗遥遥兮難拯寃¶
悲疼兮心惻腸千結兮服膺於乎哀兮忘食顧我烏兮¶
如鳥身翔翔兮矯翼去我國兮心揺情憤惋兮誰識越¶
王聞夫人怨歌心中内慟乃曰孤何憂吾之六翮備矣¶
楚伐陳吳救之軍間三十里雨十日夜星左史倚相謂¶
<pb:KR2d0015_WYG_013-2a>¶
子期曰雨十日甲輯而兵聚吳人必至不如備之乃為¶
陣陣未成而吳人至見楚陣而反左史曰吳反覆六十¶
里其君子必休小人必食我將三十里擊之必可敗也¶
乃從之遂破吳軍¶
孔子困於陳蔡之間(按史記哀二年孔子如蔡吳救蔡/遷于州束又云定公十三年甲辰)¶
(乃陳閔公六/年孔子適陳)居環堵之内席三經之席七日不食藜藿¶
不糁弟子皆有饑色讀詩書治禮不休子路進見曰凡¶
人為善者天報以福為不善者天報以禍今先生積德¶
<pb:KR2d0015_WYG_013-2b>¶
行為善久矣意者尚有遺行乎奚居隠也孔子曰由来¶
汝坐吾語汝子以夫知者為無不知也則王子比干何¶
為剖心而死子以諌者為必聴也伍子胥何必抉目於¶
吳東門子以㢘者為必用乎伯夷叔齊何為饑死於首¶
陽山之下子以忠者為必用乎則鮑莊何為而肉枯荆¶
公子髙終身不顯鮑焦抱木而立枯介子推登山焚死¶
故君子博學深謀不遇時者衆矣豈獨丘哉賢不肖者¶
才也為不為者人也遇不遇者時也死生者命也有其¶
<pb:KR2d0015_WYG_013-3a>¶
才不遇其時雖才不用茍遇其時何難之有故舜耕厯¶
山而陶于河畔立為天子則其遇堯也傅説負壤土釋¶
版築而立佐天子則其遇武丁也伊尹有莘氏媵臣也¶
負鼎爼調五味而佐天子則其遇成湯也吕望行年五¶
十賣食于棘津行年七十屠牛朝歌行年九十為天子¶
師則其遇文王也管夷吾束縳膠目居檻車中自車中¶
起為仲父則其遇齊桓也百里奚自賣取五羊皮伯氏¶
牧牛以為卿大夫則其遇秦穆公也沈尹名聞天下而¶
<pb:KR2d0015_WYG_013-3b>¶
讓孫叔敖則其遇楚莊王也伍子胥前多功後戮死非¶
其智益衰也前遇闔廬後遇夫差也夫驥厄鹽車非無¶
驥狀也世莫能知也使驥得王良造父驥無千里之足¶
乎芝蘭生深林非為無人而不香故學者非為通也為¶
窮而不困也憂不衰也此知禍福之始而心不惑也聖¶
人之深念獨知獨見舜亦賢聖矣南面治天下唯其遇¶
堯也使舜居桀紂之世能自免刑戮可也又何官得治¶
乎夫桀殺關龍逄而紂殺王子比干當是時豈關龍逄¶
<pb:KR2d0015_WYG_013-4a>¶
無知而比干無恵哉此桀紂無道之世然也故君子疾¶
學端行修身以須其時也¶
孔子遭難陳蔡之境絶糧弟子皆有饑色孔子歌兩柱¶
之間子路入見曰夫子之歌禮乎孔子不應曲終而曰¶
由君子好樂而無驕也小人好樂而無懾也其誰知之¶
子不知我而從我者乎子路不悦援干而舞三終而出¶
至七日孔子修樂不休子路愠見曰夫子之修樂時乎¶
孔子不應樂終而曰由昔者齊桓霸心生於莒勾踐霸¶
<pb:KR2d0015_WYG_013-4b>¶
心生於㑹稽晉文霸心生於驪氏故居不幽則思不逺¶
身不約則智不廣庸知而不遇乎於是興明日免於厄¶
子貢執轡曰二三子從夫子而遇是難也其不可忘已¶
孔子曰惡何言也語不云乎三折肱而成良醫夫陳蔡¶
之間丘之幸也二三子從丘者皆幸人也吾聞人君不¶
困不成王列士不困不成行昔者湯困於吕文王困於¶
羑里秦穆公困於殽齊桓公困於長勺勾踐困於㑹稽¶
晉文困於驪氏夫困之為道從寒之及煖煖之及寒也¶
<pb:KR2d0015_WYG_013-5a>¶
唯賢者獨知而難之也易曰困亨貞大人吉無咎有言¶
不信聖人所與之難言信也¶
書曰兹予大享於先王爾祖其從與享之季桓子問曰¶
此何謂也孔子曰古之王者臣有大功死則必祀之於¶
廟所以殊有績勸忠勤也盤庚舉其事以勵其世臣故¶
稱焉桓子曰天子之臣有大功者則既然矣諸侯之臣¶
有大功者可以如之乎孔子曰勞能定國功加於民大¶
臣死難雖食之公廟可也桓子曰其位次何如孔子曰¶
<pb:KR2d0015_WYG_013-5b>¶
天子諸侯之臣生則有列於朝死則有位於廟其序一¶
也¶
季桓子以粟千鍾餼孔子孔子受之而不辭既以頒門¶
人之無者子貢進曰季孫以夫子貧故致粟夫子受之¶
而以施人無乃非季孫之意乎孔子曰何也對曰季孫¶
以為恵也子曰然吾得千鍾所以受而不辭者為季孫¶
之恵且以為寵也夫受人財不以成富與季孫之恵于¶
一人豈若恵數百人哉¶
<pb:KR2d0015_WYG_013-6a>¶
魯季孫有䘮孔子弔之入門而左客次也主人以璠璵¶
收孔子經庭而趨歴級而上曰以寳玉收猶之棄骸中¶
原也經庭歴級非禮也雖然以救過也¶
孔子見季康子(康子立/在三年)康子未説孔子又見之宰予曰¶
吾聞之夫子曰王公不聘不動今吾子之見司寇也小¶
數矣孔子曰魯國以衆相陵以兵相暴之日久矣而有¶
司不治聘我者孰大乎於是魯人聞之曰聖人將治可¶
以不先自為刑罰乎自是之後國無争者孔子謂弟子¶
<pb:KR2d0015_WYG_013-6b>¶
曰違山十里蟪蛄之聲猶尚存耳政事無如膺之矣古¶
之魯俗塗門之閭羅門之羅收門之漁獨得於禮是以¶
孔子善之夫塗門之閭富家為貧者出羅門之羅有親¶
者取多無親者取少收門之漁有親者取巨無親者取¶
少魯有父子訟者康子曰殺之孔子曰未可也夫民不¶
知子父訟之不善者久矣是則上過也上有道是人亡¶
矣康子曰夫治民以孝為本今殺一人以戮不孝不亦可乎孔¶
子曰不孝而誅之是虐殺不辜也三軍大敗不可誅也¶
<pb:KR2d0015_WYG_013-7a>¶
獄訟不治不可刑也上陳之教而先服之則百姓從風¶
矣躬行不從而後俟之以刑則民知罪矣夫二仞之牆¶
民不能踰百仭之山童子升而逰焉陵遲故也今世仁¶
義之陵遲久矣能使民弗踰乎詩曰俾民不迷昔者君¶
子導其百姓不使迷是以威厲而不主刑錯而不用也¶
於是從者聞之乃請舍訟¶
季孫好士終身莊居處衣服常如朝廷而季孫適解有¶
過失而不能長為也故客以為厭易已相與怨之遂殺季¶
<pb:KR2d0015_WYG_013-7b>¶
孫故君子去泰去甚¶
季孫之治魯也衆殺人而必當其罪多罰人而必當其¶
過子貢曰暴哉治乎季孫聞之曰吾殺人必當其罪罰¶
人必當其過先生以為暴何也子貢曰夫奚不若子産¶
之治鄭一年而負罰之過省二年而刑殺之過亡三年¶
而庫無拘人故民歸之如水就下愛之如孝子敬父母¶
子産病將死國人皆吁嗟曰誰可使代子産死者乎及¶
其不免死也士大夫哭之於朝商賈哭之於市農夫哭¶
<pb:KR2d0015_WYG_013-8a>¶
之於野哭子産者皆如䘮父母今竊聞夫子疾之時則¶
國人喜活則國人皆駭以死相賀以生相恐非暴而何¶
哉賜聞之託法而治謂之暴不戒致期謂之虐不教而¶
誅謂之賊以身勝人謂之責責者失身賊者失臣虐者¶
失政暴者失民且賜聞居上位行此四者而不亡者未¶
之有也於是季孫稽首謝曰謹聞命矣¶
孔子曰自季孫之賜我千鍾而友益親自南宫敬叔之¶
乗我車也而道加行故道有時而後重有勢而後行㣲¶
<pb:KR2d0015_WYG_013-8b>¶
夫子之賜丘之道幾於廢也¶
孔子侍坐於季孫季孫之宰通曰君使人假馬其與之¶
乎孔子曰吾聞君取於臣謂之取不曰假季孫悟告宰¶
曰自今以往君有取謂之取無曰假故君子正假馬之¶
名而君臣之義定矣¶
夫子自陳過蒲㑹公叔氏以蒲畔蒲人止夫子弟子有¶
公良孺者以私車五乗從夫子其人長賢有勇力謂曰¶
吾昔從夫子遇難於匡今又遇難於此命也已吾與夫¶
<pb:KR2d0015_WYG_013-9a>¶
子再遇難寕鬭而死鬬甚疾蒲人懼謂孔子曰茍毋適¶
衞吾出子與之盟出孔子東門孔子遂適衞子貢曰盟¶
可負也耶孔子曰要盟也神不聴衞靈公聞夫子来喜¶
郊迎問曰蒲可伐乎對曰可靈公曰吾大夫以為不可¶
今蒲衞之所以待晉楚也以衞伐之無乃不可乎夫子¶
曰其男子有死之志婦人有保西河之志吾所伐者不¶
過四五人靈公曰善乃不伐蒲¶
陳恵公大城因起陵陽之䑓未終而坐法死者數十人¶
<pb:KR2d0015_WYG_013-9b>¶
又執三監吏孔子適陳聞之見陳侯與俱登䑓而觀焉¶
孔子曰美哉斯䑓自古聖王之為城䑓未有不戮一人¶
而能致功若此者陳侯黙然而退遽竊赦所執吏既而¶
見孔子問曰昔周作靈䑓亦戮人乎荅曰文王之興附¶
者六州六州之衆各以子道来故區區之䑓未及期日¶
而已成矣何戮之有乎夫以小小之衆能立大大之功¶
惟君耳¶
田饒事魯哀公而不見察田饒謂哀公曰臣將去君黄¶
<pb:KR2d0015_WYG_013-10a>¶
鵠舉矣公曰何謂也曰君獨不見夫鷄乎首戴冠者文¶
也足摶距者武也(摶作/𫝊)敵在前敢鬬者勇也得食相呼¶
仁也守夜不失時信也雖鷄有此五者君猶日㵸而食¶
之者何以其所從来近也夫黄鵠一舉千里止君園池¶
食君魚鱉啄君菽粟無此五者君猶貴之以其所從来¶
者逺也臣請黄鵠舉矣公曰止吾將書子之言也田饒¶
曰臣聞食其食者不毁其器䕃其樹者不折其枝有士¶
不用何書其言為遂去之燕燕立以為相三年燕政大¶
<pb:KR2d0015_WYG_013-10b>¶
平國無盜賊公聞之慨然太息為之避寢三月抽損上¶
服曰不慎其前而悔其後何可復得¶
六年戊子田乞請諸大夫曰常之母有魚菽之祭幸來¶
㑹飲飲次乞盛陽生槖中置坐中央發槖出陽生曰此¶
乃齊君也大夫皆伏謁將與大夫盟而立之鮑牧醉乞¶
誣大夫曰吾與鮑牧謀共立陽生鮑牧怒曰子忘景公¶
之命乎諸大夫相視欲悔陽生前頓首曰可則立之否¶
則已鮑牧恐祻起乃復曰皆景公子也何為不可乃與¶
<pb:KR2d0015_WYG_013-11a>¶
盟立陽生是為悼公¶
楚恵王食寒葅而得蛭因遂吞之腹有疾而不能食令¶
尹入見問曰王安得此疾也王曰我食寒葅而得蛭念¶
譴之而不行其罪乎是法廢而威不立也非所以使國¶
聞也譴而行其誅乎則庖宰食監法皆當死心又不忍¶
也故吾恐蛭之見也因遂吞之令尹避席再拜而賀曰¶
臣聞天道無親唯德是輔君有仁德天之所奉也病不¶
為傷是夕也恵王之後蛭出故其久病心腹之疾皆愈¶
<pb:KR2d0015_WYG_013-11b>¶
天之視聽不可不察也(七年/立)¶
宋圍曹不抜(七年宋/圍曺)司馬子魚謂君曰文王伐崇崇軍¶
其城三旬不降退而修教復伐之因壘而降今君德無¶
乃有所缺乎胡不退修德無闕而後動(八年宋/滅曺)¶
子貢見太宰嚭太宰嚭問曰孔子何如對曰臣不足以¶
知之太宰曰子不知何必事之對曰惟不知故事之夫¶
子其猶夫山林也百姓各足其材焉太宰嚭曰子増夫¶
子乎對曰夫子不可増也夫賜其猶一累壤也以一累¶
<pb:KR2d0015_WYG_013-12a>¶
壤増太山不益其髙且為不智太宰曰然則子有所酌¶
也對曰天下有大尊而子獨不酌焉不識誰之罪也(七/年)¶
(吴徴百牢康子使子貢/見太宰嚭或此其時也)¶
齊攻魯子貢見哀公請求救於吳公曰奚先君寳之用¶
子貢曰使吳責吾寳而與吾師是不可恃也於是以楊¶
幹麻觔之弓六往子貢謂吳王曰齊為無道欲使周公¶
之後不血食且魯賦五百邾賦三百不識以此益齊吳¶
之利歟非歟吳王懼乃興師救魯諸侯曰齊伐周公之¶
<pb:KR2d0015_WYG_013-12b>¶
後而吳救之遂朝於吳(十一年/見𫝊)¶
田常欲作亂於齊憚髙國鮑晏故移其兵欲以伐魯孔¶
子聞之謂門弟子曰夫魯墳墓所處父母之國國危如¶
此二三子何為莫出子路請出孔子止之子張子石請¶
行孔子弗許子貢請行孔子許之遂行至齊説田常曰¶
君之伐魯過矣夫魯難伐之國其城薄以卑其地狹以¶
泄其君愚而不仁大臣偽而無用其士民又惡甲兵之¶
事此不可與戰君不如伐吳夫吳城髙以厚池廣以深¶
<pb:KR2d0015_WYG_013-13a>¶
甲堅以新士選以飽重器精兵盡在其中又使明大夫¶
守之此易伐也田常忿然作色曰子之所難人之所易子¶
之所易人之所難而以教常何也子貢曰臣聞之憂在¶
内者攻強憂在外者攻弱今君憂在内吾聞君三封而¶
三不成者大臣有不聽者也今君破魯以廣齊戰勝以¶
驕主破國以尊臣而君之功不與焉則交日踈於主是¶
君上驕主心下恣羣臣求以成大事難矣夫上驕則恣¶
臣驕則争是君上與主有郤下與大臣交争也如此則¶
<pb:KR2d0015_WYG_013-13b>¶
君之立於齊危矣故曰不如伐吳伐吳不勝民人外死¶
大臣内空是君上無彊臣之敵下無民人之過孤主制¶
齊者唯君也田常曰善雖然吾兵業已加魯矣去而之¶
吳大臣疑我奈何子貢曰君按兵無伐臣請往使吳王¶
令之救魯而伐齊君因以兵迎之田常許之使子貢南¶
見吳王説曰臣聞之王者不絶世霸者無彊敵千鈞之¶
重加銖兩而移今以萬乗之齊而私千乗之魯與吳争¶
彊竊為王危之且夫救魯顯名也伐齊大利也以撫泗¶
<pb:KR2d0015_WYG_013-14a>¶
上諸侯誅暴齊以服强晉利莫大焉名存亡魯實困强¶
齊智者不疑也吳王曰善雖然吾甞與越戰棲之㑹稽¶
越王苦身養士有報我心子待我伐越而聽子子貢曰¶
越之勁不過魯吳之强不過齊王置齊而伐越則齊已¶
平魯矣且王方以存亡繼絶為名夫伐小越而畏强齊¶
非勇也夫勇者不避難仁者不窮約智者不失時王者¶
不絶世以立其義今存越示諸侯以仁救魯伐齊威加¶
晉國諸侯必相率而朝吳霸業成矣且王必惡越臣請¶
<pb:KR2d0015_WYG_013-14b>¶
東見越王令出兵以從此實空越名從諸侯以伐也吳¶
王大説乃使子貢之越越王除道郊迎身御至舍而問¶
曰此蠻夷之國大夫何以儼然辱而臨之子貢曰今者¶
吾説吳王以救魯伐齊其志欲之而畏越曰待我伐越¶
乃可如此破越必矣且夫無報人之志而令人疑之拙¶
也有報人之意使人知之殆也事未發而先聞危也三¶
者舉事之大患勾踐頓首再拜曰孤甞不料力乃與吳¶
戰困於㑹稽痛入於骨髓日夜焦唇乾舌徒欲與吳王¶
<pb:KR2d0015_WYG_013-15a>¶
接踵而死孤之願也遂問子貢子貢曰吳王為人猛暴¶
羣臣不堪國家敝於數戰士卒弗忍百姓怨上大臣内¶
變子胥以諌死太宰嚭用事順君之過以安其私是殘¶
國之治也今王誠發士卒佐之以徼其志重寳以説其¶
心卑辭以尊其禮其伐齊必也彼戰不勝王之福也戰¶
勝必以兵臨晉臣請北見晉君令其攻之弱吳必矣其¶
銳兵盡於齊重甲困於晉而王制其弊此滅吳必矣越¶
王大説許諾送子貢金百鎰劍一良矛二子貢不受遂¶
<pb:KR2d0015_WYG_013-15b>¶
行報吳王曰臣敬以大王之言告越王越王大恐曰孤¶
不幸少失先人内不自量抵罪於吳軍敗身辱棲於㑹¶
稽國為虚莽賴大王之賜使得奉爼豆而修祭祀死不¶
敢忘何謀之敢應後五日越使大夫種頓首言於吳王¶
曰東海役臣孤勾踐使者臣種敢修下吏問於左右今¶
竊聞大王將興大義誅强救弱困暴齊而撫周室請悉¶
起境内士卒三千人孤請自被堅執銳以先受矢石因¶
越賤臣種奉先人藏器甲二十領銕屈盧之矛歩光之¶
<pb:KR2d0015_WYG_013-16a>¶
劍以賀軍吏吳王大説以告子貢曰越王欲身從寡¶
人伐齊可乎子貢曰不可夫空人之國悉人之衆又¶
從其君不義君受其幣許其師而辭其君吳王許諾¶
乃謝越王於是吳王乃遂發九郡兵伐齊子貢因去¶
之晉謂晉君曰臣聞之慮不先定不可以應卒兵不¶
先辦不可以勝敵今夫齊與吳將戰彼戰而不勝越¶
亂之必矣與齊戰而勝必以其兵臨晉晉君大恐曰¶
為之奈何子貢曰修兵休卒以待之晉君許諾子貢¶
<pb:KR2d0015_WYG_013-16b>¶
去而之魯呉王果與齊人戰於艾陵大破齊師獲七¶
將軍之兵而不歸果以兵臨晉與晉人相遇潢池之¶
上晉吳争強晉人擊之大敗吳師越王聞之渉江襲¶
呉去城七里而軍吳王聞之去晉而歸與越戰於五¶
湖三戰不勝城門不守越遂圍王宫殺夫差而戮其¶
相破呉三年東向而霸故子貢一出存魯亂齊破呉¶
强晉而霸越子貢一使使勢相破十年之中五國各¶
有交戰(艾陵在哀十一年殺/子胥在艾陵還後)¶
<pb:KR2d0015_WYG_013-17a>¶
衞孔文子將攻太叔疾問䇿於孔子辭不知退命載¶
而行文子固止會季康子逐公華公賔公林以幣迎¶
乃歸魯作丘陵之歌曰登彼丘陵峛崺其阪仁道在¶
邇求之若逺遂迷不復自嬰屯蹇喟然四顧題彼太¶
山鬱確其髙梁甫四連枳棘充路陟之無緣將伐無¶
柯患滋蔓延惟以永嘆涕淚潺湲然終不能用夫子¶
亦不仕(十一/年)¶
呉王欲從民飲酒伍子胥諌曰不可昔白龍下清冷¶
<pb:KR2d0015_WYG_013-17b>¶
之淵化為魚漁者豫且射中其目白龍上訴天帝天帝¶
曰當是之時若安置而形白龍對曰我下清冷之淵化¶
為魚天帝曰魚固人之所射也若是豫且何罪夫白龍¶
天帝貴畜也豫且宋國賤臣也白龍不化豫且不射今¶
棄萬乗之位而從布衣之士飲酒臣恐其有豫且之憂¶
矣王乃止¶
越大飢范蠡曰呉甚富王少年智寡好須臾之名不顧¶
後患王卑辭請糴食可得也越王乃使人請於呉呉王¶
<pb:KR2d0015_WYG_013-18a>¶
將與之子胥曰呉越仇讎之國也非吳喪越越必喪呉¶
若燕齊秦晉豈能踰五湖九江越十七阨以有呉哉不¶
若勿與而攻之且夫飢代事猶淵之與阪誰國無有王¶
曰義兵不攻服仁者食飢餓不仁不義雖得十越吾不¶
為也遂與之三年呉亦飢請於越弗許乃攻之夫差為¶
禽(案哀十一年呉殺子胥十二年㑹槖皋/十三年越入呉然則越飢在哀九年間)¶
勾踐自會稽歸七年拊循其士民士民欲用以報呉大¶
夫逄同諫曰國新流亡今乃復殷給繕飾備利呉必懼¶
<pb:KR2d0015_WYG_013-18b>¶
懼則難必至且鷙鳥之擊也必匿其形今夫呉兵加齊¶
晉怨深於楚越名髙天下實害周室徳少而功多必淫¶
自矜為越計莫若結齊親楚附晉以厚吳吳之志廣必¶
輕戰是我連其權三國伐之越承其弊可克也勾踐曰¶
善¶
呉王欲伐楚告其左右曰敢有諌者死舎人有少孺子¶
者欲諌不敢則懷丸操彈於其後園露沾其衣如是者三¶
旦呉王曰子來何苦沾衣如是對曰園中有樹其上有¶
<pb:KR2d0015_WYG_013-19a>¶
蟬蟬髙居悲鳴飲露不知螳蜋在其後也螳蜋委身曲¶
跗欲取蟬而不知黄雀在其旁也黄雀延頸欲啄螳蜋¶
而不知彈丸在其下也皆欲得其前利而不顧後之患¶
也吳王曰善乃罷兵¶
西施美婦人也居苧蘿山若邪溪之西故曰西子鬻薪¶
浣沙為世絶色甞病心而顰其里之醜婦見而美之亦¶
捧心而顰其里之富人見之堅閉門而不出貧人見之¶
挈妻子而去之越王得之厚飾以羅縠教以容歩學服¶
<pb:KR2d0015_WYG_013-19b>¶
而使范蠡獻之於吳王吳王大説子胥諌曰不可王勿¶
受也臣聞賢士國之寳美女國之咎夏亡以妹喜殷亡¶
以妲已周亡以褒姒吳王不聽遂受之¶
子胥數諌吳王不聽將殺之子胥歸謂被離曰吾貫弓¶
接矢於鄭楚之界越度江淮自致於斯前王聴從吾計¶
破楚見凌之讎欲報前王之恩而至於此吾非自惜祻¶
將及爾被離曰忠諌不聽自殺何益何如亡乎子胥曰¶
亡臣安往吳王聞子胥之怨恨也乃使人賜属鏤之劍¶
<pb:KR2d0015_WYG_013-20a>¶
(按𫝊吳殺子/胥在十一年)¶
吳王使使賜伍子胥属鏤之劍曰子以此死子胥仰天¶
嘆曰嗟夫讒臣嚭為亂矣王乃反誅我我令若父霸自¶
若未立時諸公子争立我以死争之於先王幾不得立¶
若既得立欲分吳國予我我顧不敢望也然今若聽諛¶
臣言以殺長者乃告其舍人曰必樹我墓上以梓令可¶
為器而抉吾眼縣吳東門之上以觀越冦之入滅吳也¶
乃自剄死吳王聞之大怒乃取子胥尸盛以鴟夷革浮¶
<pb:KR2d0015_WYG_013-20b>¶
之江中吳人憐之為立祠於江上因命曰胥山¶
吳王謂被離曰汝甞與子胥論寡人之短乃髠被離而¶
刑之王孫駱聞之不朝王召而問曰子何非寡人而不¶
朝乎駱曰臣恐耳曰子以吾殺子胥為重乎駱曰大王¶
氣髙子胥位下王誅之臣命何異於子胥臣是以恐也¶
王曰非聴宰嚭以殺子胥圖寡人也駱曰臣聞人君者¶
必有敢諌之臣在上位者必有敢言之交夫子胥先王¶
之老臣也不忠不信不得為前王臣吳王心中悷然悔¶
<pb:KR2d0015_WYG_013-21a>¶
殺子胥豈非宰嚭之讒子胥而欲殺之駱曰不可王若¶
殺宰嚭此為二子胥也於是不誅¶
哀公問孔子曰寡人生乎深宫之中長於婦人之手寡¶
人未甞知哀也未甞知憂也未甞知勞也未甞知懼也¶
未甞知危也孔子避席曰吾君之問乃聖君之問也丘¶
小人也何足以言之哀公曰否吾子就席㣲吾子無所¶
聞之矣孔子就席曰然君入廟門升自阼階仰見榱棟¶
俯見几筵其器存其人亡君以此思哀則哀將安不至¶
<pb:KR2d0015_WYG_013-21b>¶
矣君昧爽而櫛冠平旦而聴朝一物不應亂之端也君¶
以此思憂則憂將安不至矣君平旦而聴朝日昃而退¶
諸侯之子孫必有在君之門庭者君以此思勞則勞將¶
安不至矣君出魯之四門以望魯之四郊亡國之墟列¶
必有數矣君以此思懼則懼將安不至矣丘聞之君者¶
舟也庶人者水也水則載舟水則覆舟君以此思危則¶
危將安不至矣夫執國之柄履民之上懍懍乎以腐索¶
御犇馬易曰履虎尾詩曰如履薄氷不亦危乎哀公再¶
<pb:KR2d0015_WYG_013-22a>¶
拜曰寡人雖不敏請事斯語矣(孔子在哀公朝乃告老/之日也凡公有問宜於)¶
(此時故併/附於此)¶
哀公問於孔子曰吾聞君子不博有之乎孔子對曰有¶
之哀公曰何為其不博也對曰為其有二乗公曰有二¶
乗則何為不博也對曰為行惡道也哀公懼焉有間曰¶
若是乎君子之惡惡道之甚也對曰惡惡道不能甚則¶
其好善道也亦不能甚好善道不能甚則百姓之親之¶
也亦不能甚詩云未見君子憂心惙惙亦既見止亦既¶
<pb:KR2d0015_WYG_013-22b>¶
覯止我心則恱詩之好善道之甚也如此公曰善哉吾¶
聞君子成人之美不成人之惡㣲孔子吾焉聞斯言哉¶
孔子御坐於哀公哀公賜之桃與黍哀公請用仲尼先¶
飯黍而後㗖桃左右皆揜口而笑哀公曰黍者非飯之¶
也以雪桃也仲尼對曰丘知之矣夫黍者五榖之長也¶
祭先王為上盛果窳有六而桃為下祭先王不得入廟¶
丘聞之也君子以賤雪貴不聞以貴雪賤今以五榖之¶
長雪果窳之下是從上雪下也丘以為妨義故不敢以¶
<pb:KR2d0015_WYG_013-23a>¶
先於宗廟之盛也¶
哀公問政於孔子對曰政有使民富且夀哀公曰何謂¶
也孔子曰薄賦斂則民富無事則逺罪逺罪則民夀公¶
曰若此則寡人貧矣孔子曰詩云愷悌君子民之父母¶
未見其子富而父母貧者也¶
哀公問取人孔子曰無取健無取佞無取讒健驕也佞¶
諂也讒誕也故弓調然後求勁焉馬服然後求良焉士¶
信慤然後求智焉士不信焉又多智譬之豺狼其難以身¶
<pb:KR2d0015_WYG_013-23b>¶
迎矣書曰為虎傅翼不亦殆哉¶
哀公問於孔子曰當今之時君誰賢對曰衞靈公公曰¶
吾聞之其閨門之内姑姊妹無别對曰臣觀於朝廷未¶
觀於堂陛之間也靈公之弟曰公子渠牟其智足以治¶
千乗之國其信足以守之而靈公愛之又有士曰王林¶
國有賢必進而任之無不逹也不能逹退而與分其禄¶
而靈公尊之又有士曰慶足國有大事則進而治之無¶
不濟也而靈公説之史鰌去衛靈公邸舍三月琴瑟不御¶
<pb:KR2d0015_WYG_013-24a>¶
待史鰌之入也而復入臣是以知其賢也¶
哀公問於孔子曰鄙諺云莫衆而迷今寡人舉事與羣¶
臣慮之而國愈亂其故何也孔子對曰明主之問臣一¶
人知之一人不知也如是者明主在上羣臣直議於下¶
今羣臣無不一辭同軌乎季孫者舉魯國盡化為一君¶
雖問境内之人猶之不免於亂也¶
哀公問於仲尼曰春秋之記曰冬十二月霣霜不殺菽¶
何為記此仲尼曰此言可以殺而不殺也夫宜殺而不¶
<pb:KR2d0015_WYG_013-24b>¶
殺梅李冬實天失道草木猶犯干之而况於君人乎¶
哀公問於孔子曰有智者夀乎孔子曰然人有三死而¶
非命也者人自取之夫寢處不時飲食不節佚勞過度¶
者疾共殺之居下位而上忤其君嗜慾無厭而求不止¶
者刑共殺之少以犯衆弱以侮强忿怒不量力者兵共¶
殺之此三死者非命也人自取之詩云人而無儀不死¶
何為此之謂也¶
公父文伯仕於晉病死女子為自殺於房中者二人其¶
<pb:KR2d0015_WYG_013-25a>¶
母聞之弗哭也其相室曰焉有此子死而弗哭者乎其¶
母曰孔子賢人也逐於魯而是人弗隨也今死而婦人¶
為之自殺者二人若是者必其於長者薄而於婦人厚¶
也既而夫子聞之曰季氏之婦尚賢哉子路愀然對曰¶
夫子亦好人之譽已乎夫子死而不哭是不慈也何善¶
爾子曰怒其子之不能隨賢所以為尚賢者吾何有焉¶
其亦善此而已矣(文伯康子從/兄弟與同時)¶
　¶
<pb:KR2d0015_WYG_013-25b>¶
　¶
　¶
　¶
　¶
　¶
　¶
　¶
　春秋别典卷十三¶
